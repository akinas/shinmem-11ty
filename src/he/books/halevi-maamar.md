---
lang: he
title: "מאמר אלוהי"
pub_date: "2023-06-12"
author: "רבי משה בן יוסף הלוי מסביליה"
image_src: "https://res.cloudinary.com/dyj4i2vhr/image/upload/c_scale,h_1000/v1691748441/IMG20230811125752_k0fjxr.jpg"
read_more_url: "https://crescas.org/en/docs/library/maamar/"
buy_now_url: "https://www.amazon.com/dp/B0C7J5HBV9"
status: "available"
description: "רבי משה בן יוסף הלוי מסביליה, פילוסוף יהודי בולט מהמאה ה-13, נחשב לסמכות עליונה במטאפיזיקה, גיאומטריה ותורת המוזיקה. ספרו <em>מאמר אלוהי</em>, עוסק בשאלת זהותו של המניע הראשון, אחת השאלות המרכזיות בפילוסופיה של ימי הביניים."
tags: "book"
layout: "book.njk"
---

### מהדורה ביקורתית של המקור ערבי־יהודי ותרגום עברי אנונימי מימי הביניים

רבי משה בן יוסף הלוי מסביליה היה פילוסוף יהודי שפעל בספרד במאה השלוש עשרה. חיבורו המוצג כאן לראשונה מתווה בצורה מתומצתת את עיקרי הויכוח שהעסיק פילוסופים בימי הביניים: שאלת זהותו של המניע הראשון. ר' משה הלוי בחר לחלוק בנושא זה על אבן רושד שהגותו התאפיינה לדעתו בסגידה עיוורת לאריסטו, ולאמץ את עמדת אבן סינא. ר' חסדאי קרשקש שככל הנראה דווקא בחוגו תורגם ה"מאמר", החשיב את ר' משה הלוי כאחד מגדולי הפילוסופים וקרוב לודאי שבזכותו הכירו את ר' משה הלוי ר' יוסף אלבו ואברבנאל.

הסגנון הנגיש יחסית של "מאמר אלוהי" עשוי להיות מתאים במיוחד למי שרק מתחיל להתעניין בפילוסופיה של ימי הביניים. מאידך, גם החוקרים של הפילוסופיה האריסטוטלית יגלו בו עניין רב והסיכום של אחד הדיונים החשובים שהעסיקו את מפרשי אריסטו אינו הסיבה היחידה לכך. גלגוליו של חיבור זה פותחים צוהר להיסטוריה של התקבלות רעיונות פילוסופיים שמקורם בטקסטים כתובים ערבית-יהודית בקרב מחברים מאוחרים יותר שכתבו בעברית.

* כריכה רכה
* 124 עמודים
* 15.2 על 22.9 סמ'
* ISBN 979-839-692-763-6